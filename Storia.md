# L'età giolittiana

## Narrazione

Il primo leader politico liberale in Italia che capì l'importanza delle masse fu **Giovanni Giolitti**, secondo il quale *'il risveglio sociale dei contadini e degli operai era un dato inevitabile'*. Secondo egli infatti, gli scioperi e le proteste dei lavoratori non avevano, in sè, nulla di pericolo e rivoluzionario, almeno fino a quando si mantenevano sulla pura e semplice rivendicazione economica.

Compito dello Stato era invece quello di garantire l'ordine, ed evitare che gli scioperi degenerassero in tumulti. Si doveva mostrare come  **l'imparziale garante e tutore degli interessi di tutti i cittadini** (reprimere gli scioperi significava infatti difendere i desideri dei soli capitalisti).

Giolitti era un conservatore e aveva capito che non si poteva mantenere l'assetto sociale esistente, basato sull'eguaglianza economica, senza il consenso delle masse popolari. Il suo obiettivo era quello di portare i cittadini a credere che lo Stato non fosse loro nemico, ma uno strumento da sfruttare per raggiungere degli obiettivi concreti.

Tuttavia, anche con i socialisti (cioè coloro che, secondo le proprie idee, dovevano essere i suoi più acerrimi nemici), Giolitti instaurò buoni rapporti: collaborò con **Filippo Turati**, uno dei fondatori del PSI, il quale pur spingendo per trasformare la società sotto l'esempio Marxista, non si fece sfuggire la possibilità di portare qualche vantaggio alla sua classe votante.

Nonostante i buoni rapporti con il PSI comunque, mai nessun socialista rivestì la carica di ministro. Inoltre, non tutti i socialisti seguivano la linea gradualista di Turati: nel 1904 infatti, la corrente radicale ottenne la maggioranza all'interno del partito e nel settembre dello stesso anno si arrivò al **primo sciopero generale su scala nazionale**. Giolitti mantenne però la propria linea di pensiero, lasciando che lo scipoero svanisse da solo. Nel 1908 la parte riformista del PSI riprese il potere, stabilendo alcuni nuovi obiettivi da raggiungere:

- suffragio universale;
- imposta progressiva sui redditi;
- potenziamento dell'istituzione pubblica.

Nel frattempo, l'economia del paese sembrava in crescita: negli anni che vanno adl 19esimo al 20esimo secolo, il tasso di sviluppo annuo era pari al 7% e in alcuni casi superava il 12%. L'industria automobilistica fu quella di maggior successo in Italia (in questi anni risale la nascita della **FIAT**) in quanto, nonostante ancora pochissime persone potevano permmetersi un bene così di lusso nella penisola, i prodotti degli artigiani italiani vennero esportati in tutto il mondo per la loro pregievolezza. Anche l'industria dell'energia ebbe grandi sviluppi. Tuttavia, lo sviluppo economico italiano portava con sè grandi problemi strutturali che spesso, la politica Giolittiana non volle affrontare, come ad esempio il fatto che tutto questo sviluppo industriale riguardava quasi esclusivamente il Nord, lasciando il Sud nella completa arretratezza.

Giolitti attuò inoltre una politica economica di stampo **protezionistico**: difese e finanziò le industrie siderurgiche, gli zuccherifici e le cotonerie, indebitandosi non poco e suscitando non poche proteste dagli economisti del tempo. Va tuttavia sottolineato che, senza una politica di quel tipo, l'Italia non sarebbe mai stata in grado di stare al passo con l'enorme sviluppo delle altre nazioni. Più discutibile fu invece il provvedimento sul grano: Giolitti applicò dei dazi sul grano proveniente dagli Stati Uniti per favorire le produzioni dei latifondisti del Sud. Tale provvedimento, più che per ragioni economiche, venne preso per aggiudicarsi i voti dei collegi meridionali.

Tali metodi infimi di guadagnarsi la maggioranza vennero pesantemente criticati: tra i più accesi critici della politica Giolittiana troviamo **Gaetano Salvemini**, il quale arrivò a definire i parlamentari della maggioranza *ascari* e Giolitti *ministro della malavita*. Salvemini attaccò anche Turati, accusandolo di tutelare solo gli interessi degli operai e dei contadini del Nord, ignorando le esigenze del Sud.

### La guerra in Libia

Nel settembre del 1911 Francia e Italia procedettero con la spartizione degli ultimi territori nel Nord Africa: dopo che la Francia (più ingerente) scelse di conquistare il Marocco, all'Italia venne concesso di espandersi nei territori libici. Così come l'impresa etiope di qualche anno prima, anche la guerra in Libia non fu un grande successo: dopo alcuni iniziali successi, l'esercito italiano faticò molto ad avanzare, con il risultato che, dopo un anno e 60.000 soldati impiegati al fronte, l'Italia era riuscita ad impossessarsi solo della fascia costiera. Solo negli anni '20, la Libia venne conquistata, tramite l'utilizzo dei campi di concentramento.

Nonostante la vittoria di Pirro, la guerra di Libia risultò essere molto apprezzata dall'opinione pubblica, che vide il successo con grande sentimento nazionalista e voglia di rivalsa. Neanche le critiche di Salvemini, che definì la Libia *un grosso scatolone di sabbia*, bastarono a placare l'entusiasmo in patria. Gli unici che si mostrarono contrari all'impresa libica furono i socialisti, secondo i quali non si doveva nemmeno appoggiare un'impresa dettata solo dalla volontà di potenza e che avrebbe portato vantaggi solo agli industriali e non alle classi popolari. Anche Turati si schierò contro il conflitto, segnando definitivamente la fine di ogni possibile rapporto tra governo e partito.

Per recuperare il consenso dei socialisti, Giolitti introdusse il suffragio universale maschile, più che duplicando il numero di elettori. Tuttavia nel 1912 risalì al potere la parte radicale del partito socialista, quella contraria ad ogni forma di collaborazione con il governo. Inoltre venne affidata a **Benito Mussolini** la direzione del giornale del PSI, *l'Avanti*. Con le elezioni prossime e la perdita del consenso socialista, Giolitti non aveva altra possibilità che aggiudicarsi il favore della comunità cattolica, la quale si era posta contro lo stato dal 1870, anno in cui il papa emise una bolla dove dichiarava *illegittimo* il nuovo regno d'Italia. La vittoria fu schiacciante: in tutti i seggi in cui era previsto il trionfo di un candidato socialista, i cattolici votarono per un canditato liberale, purchè esso si fosse impegnato per iscritto a non sostenere alcuna proposta di legge contraria alla morale cristiana. L'incarico di capo del governo venne assegnato, su consiglio di Giolitti, al conservatore **Antonio Salandra**.

# Le origini del conflitto 

L'analisi delle cause della seconda guerra mondiale, deve partire per forza di cose, dal 1875, anno in cui nelle due province di **Bosnia** ed **Erzegovina** i contadini cristiani si ribellarono contro i proprietari terrieri musulmani. Serbia e Montenegro intervennero in favore dei ribelli: le loro intenzioni erano quelle di guadagnarsi l'indipendenza nei confronti dell'impero turco. Vennero tuttavia sconfitte dai turchi. Intervenne quindi la Russia, con il pretesto di difendere le regioni slave sorelle ma con l'obiettivo di espandere la propria influenza nella regione balcanica. I russi riuscirono a sconfiggere i turchi, obbligando Istanbul a firmare la pace di Santo Stefano: stipulata nel 1878, prevedeva la nascita dello stato di Bulgaria, docile vassallo della Russia in ex-territori ottomani. Tuttavia, così facendo, la Russia avrebbe acquistato troppo potere e agli altri stati europei ciò non andava affatto bene.

Per risolvere tale problema, i rappresentanti delle maggiori nazioni europee si riunirono nel 1878 nel **Congresso di Berlino**. Alla Russia venne imposto di rinunciare alla Bulgaria. Grazie a ciò, Inghilterra e Austria-Ungheria ottennero rispettivamente l'isola di **Cipro** e le province di **Bosnia e Erzegovina**. La Serbia ne uscì indipendente. Anche la Germania, capitanata dal cancelliere **Otto Von Bismarck** si mostrò contro l'espansionismo russo e nel 1879, per prevenire un inasprimento dei rapporti Germania-Russia, Bismarck stipulò una alleanza difensiva con l'Impero Asburgico.

nel 1881, la Francia occupò la Tunisia, conquistando così la quasi totalità della costa nordafricana. L'Italia si accorse del pericolo imminente, ma non fu in grado di fronteggiarlo da sola: era troppo debole e isolata. Nel 1882 l'Italia decise quindi di avvicinarsi all'impero tedesco, grande nemico della Francia, e di stipulare con esso un'alleanza difensiva: nacque così la **Triplice Alleanza**.

L'avversario comune della triplice alleanza era senza dubbio la Francia; la Germania era in contesa per i territori dell'**Alsazia e la Lorena**. Stipulando la Triplice Alleanza, l'Italia rimandava per forza di cose le mire di annessione al regno italico di Trento e Trieste (in quanto parte dell'Impero asburgico, sua alleata). La Francia, trovò un valido sostegno e alleato contro la Germania nella Russia, con la quale stipulò un'alleanza difensiva nel 1902. (Notare le differenze:

- Francia: repubblica parlamentare, passato illuminista e rivoluzionario;
- Russia: impero zarista, monarchia assoluta e dispotica

Punto d'unione: nemico comune e capitali francesi utili allo sviluppo dell'arretrata Russia.

### Descrizione del piano Von Schlieffen

- Sfruttare l'arretratezza russa e schierare tutte le truppe prima a ovest verso la Francia;
- Ingannare la Francia e passare per il Belgio, stato neutrale, raggiungendo Parigi di sorpresa;
- Sconfiggere la Francia e mobilitare velocemente tutte le truppe sul fronte est, fronteggiando la Russia.

Sulla carta, il piano Von Schlieffen avrebbe avuto una minima possibiltà di successo se e solo se i rapporti con l'Inghilterra non si fossero incrinati: non si dovevano adottare politiche tali da turbare l'Inghilterra.
Viceversa, la politica tedesca dei 15 precedenti alla guerra si orientò in tutt'altro verso: la Germania si concentrò sul potenziamento della propria flotta, rendendola capace di competere con quella britannica. Si innescò così una corsa agli armamenti navali tra Germania e Inghilterra che vide lo sviluppo di nuove tecnologie ogni anno. L'Inghilterra si trovò quindi costretta a trovarsi degli alleati, avvicinandosi così ai principali nemici della Germania e stipulando la cosiddetta **Triplice Intesa** con Francia e Russia.

Il riarmo navale e la lotta con l'Inghilterra vennero pesantemente criticati da alcuni esponenti dell'opinione pubblica tedesca: il principale motivo di tale scelta, apparentemente suicida si può ritrovare in una ricerca di prestigio e superiorità: non essendoci più colonie da conquistare, l'unico modo per far valere il proprio nome e dimostrare al mondo la propria forza e la grandezza della nazione tedesca sembrava essere quello.

L'Europa si trovava così in una vasta rete di alleanze, dove anche un piccolo conflitto regionale rischiava di degenerare in uno scontro generalizzato di grandissime dimensioni. Uno dei luoghi più caldi era la **penisola balcanica**.

In questa zona la Serbia, aveva intenzione di compiere un azione simile a quella che aveva compiuto il Piemonte in Italia: sperava di arrivare alla costruzione di un grande stato nazionale che comprendesse al suo interno tutte le regioni slave, anche quelle sotto il dominio austro-ungarico. (**Panslavismo**) Nel 1912 si alleò quindi con Montenegro, Grecia e Bulgaria nella **Lega Balcanica**; tali paesi attaccarono l'impero ottomano che venne pesantemente sconfitto. L'impero, dopo secoli di presenza nei balcani, perse tutti i suoi possedimenti. La Serbia conquistò quindi il Kosovo, dove fece anche una forte epurazione albanese, a favore della popolazione serba.

Italia e Austria-Ungheria, preoccupate dell'espansionismo serbo, negarono a Belgrado l'accesso al mare e istituirono lo stato dell'**Albania**, frapposto tra Serbia e Adriatico. Ciò inasprì molto i rapporti tra Vienna e Belgrado, che sfocieranno in conseguenze molto gravi.

# La Prima guerra mondiale

Il **28 giugno 1914** a Sarajevo, capitale della Bosnia austriaca, un terrorista serbo-bosniaco **Gavrilo Princip**, uccise a colpi di pistola l'arciduca **Francesco Ferdinando d'Asburgo**, erede al trono dell'impero asburgico.

L'attentato venne organizzato da un'associazione terroristica serba, *Mano nera*, si sostiene, proprio su direttiva dello stesso governo Serbo.

Gli austriaci compresero subito che dietro a tutto ciò vi era la mano della Serbia, ma si resero conto che un intervento militare affrettato avrebbe portato alla sconfitta, in quanto la Serbia sarebbe stata appoggiata dalla Grande Russia. L'Austira si consultò prima con la Germania, il **5 luglio 1914**, la quale confermò il suo pieno appoggio al conflitto.

Il **23 luglio** l'Austria manda un ultimatum alla Serbia, la quale avrebbe dovuto istituire una commissione d'inchiesta per scoprire chi c'era dietro all'assasinio dell'arciduca, ammettendo nella commissione anche alcuni delegati austriaci; avrebbe poi dovuto interrompere e vietare qualsiasi tipo di propaganda anti austriaca, licenziare i funzionari che avessero espresso sentimenti anti austriaci o nazionalistici.
Fu proprio il primo punto che la Serbia non accolse: l'ammissione di un'ingerenza austriaca nella vita politica serba avrebbe significato distruggere l'indipendenza e la sovranità che si era così difficilmente creata. Il **28 luglio 1914// venne quindi dichiarata guerra alla Serbia. 

Per la Germania i tempi di decisione divennero decisamente ristretti: per vincere la guerra secondo il piano Von Schlieffen, bisognava mobilitarsi in fretta: Berlino inviò un ultimatum all'impero zarista il **31 luglio 1914**, dopo che la Russia aveva mobilitato le sue truppe. l'**1 agosto 1914**, la Germania dichiarò ufficialmente guerra alla Russia.


Nel frattempo, i socialisti che tanto preoccupavano le nazioni all'inizio della guerra, si allinearono tutti in un'idea interventista: l'idea di *Nazione* prevalse su quella di *Classe*.

Il **2 agosto 1914** Berlino intimò al Belgio di lasciar passare le proprie truppe sul proprio territorio: ovviamente la richiesta venne respinta e la Germania fu così costretta ad invaderlo; 7 ore dopo l'invasione, la Gran Bretagna, fino ad allora in disparte, dichiarò guerra all'impero germanico. Nel frattempo l'esercito tedesco fece razzia del Belgio, fuciliando i prigioneri che faceva lungo il suo cammino (tra cui donne e bambini).

L'esercito tedesco riuscì a raggiungere in relativamente poco tempo il confine di Parigi, lungo il fiume **Marna** a 40 km dalla capitale. Qui però, il **5 settembre 1914** l'esercito francese e inglese fermarono l'avanzata tedesca, distruggendo per sempre le speranze di una guerra lampo. Da questo momento, la guerra entrò in stallo, trasformandosi in una guerra di posizione: i 2 eserciti, stremati e privi di munizioni, si attestarono lungo una linea che attraversava l'intera Francia da Nord a Sud per più di 765 km. I 2 fronti che correvano paralleli per tutta la lunghezza, lasciavano così uno spazio di terra in mezzo, denominato *terra di nessuno*.

Per i successivi 4 anni, il fronte francese non subì particolari mutazioni: ciò era in particolare dovuto al fatto che la **capacità difensiva di ogni esercito** era estremamente superiore della propria **capacità offensiva**. In pratica, si era capaci di respingere l'avanzata offensiva (grazie alle nuove armi moderne, come i cannoni a grosso calibro o le mitragliatrici), ma per lo stesso motivo non si era capaci di sfondare il fronte avversario. Neppure l'introduzione dei gas asfissianti ottenne molto successo: spesso risultavano controproducenti, a causa dell'imprevedibilità del vento.

Nel 1916 si combatterono le 2 battaglie più lunghe e sanguinose dell'intera guerra: La battaglia di **Verdun**, dove le difese francesi respinsero l'attacco tedesco con numeri spaventosi. Il secondo scontro, **La battaglia delle Somme**, si risolse con un disastro per gli inglesi. Queste 2 battaglie furono anche i campi di test per i nuovi **lanciafiamme** e i **tanks**, ancora tuttavia troppo fragili e poco numerosi. Solo in queste 2 battaglia morirono quasi **1 milione** di soldati.

### Situazione economica

All'inizio della guerra nessuno si aspettava che sarebbe durata così tanto, e nessuno possedeva un'economia in grado di sostenere uno scontro così prolungato. Emerse con chiarezza quindi che la vittoria sarebbe andata a coloro che avrebbero fronteggiato nel miglior modo questo problema.

Per quanto riguarda le risorse umane, solo l'Inghilterra, tra gli stati coinvolti, non possedeva ancora la coscrizione obbligatoria; tuttavia, i numeri dei soldati impiegati furono esorbitanti, basti pensare che la Germania arrivò a schierare 11 milioni di soldati. Inoltre, Francia e Inghilterra fecero largo uso delle colonie per approvigionare le proprie linee di uomini.

A partire dall'estate del 1914, la marina britannica istituì un blocco navale, finalizzato a paralizzare il commercio d'importazione tedesco. Per ovviare a tale deficit, l'industriale tedesco **Walther Rathenau**, sollecitò il kaiser nell'istituzione di un ministero per le materie prime, finalizzato alla gestione dall'alto della materie prime in Germania. Tale modello decretò la fine dell'economia liberista, ponendo lo stato come arbitro supremo della dinamica economica.

La soluzione al blocco navale inglese arrivò invece con lo sviluppo della grande flotta sottomarina tedesca: i sommergibili tedeschi procedettero al siluramento di tutte le navi che solcavano l'Atlantico, sfavorendo l'economia inglese.
Tuttavia l'Inghilterra riuscì a riprendersi introducendo il **sistema di convogli**, affiancando ad ogni nave mercantile, una serie di corazzate a difesa di essa.

La situazione non dava segni di miglioramento e la popolazione era ormai stremata e stanca della guerra: nel 1917 si verificarono alcuni ammutinamenti da parte di operai tedeschi che chiedevano le trattative di pace e da un contingente di soldati francesi, i quali abbandonarono le trincee. Le autorità francesi si resero conto di dover dosare con estrema diligenza gli interventi di repressione, per evitare di aggravare ancora di più la situazione. Ulteriori assalti al nemico avrebbero potuto provocare un intero collasso dell'esercito.

Dopo alcune settimane la situazione in Francia si stabilizzò di nuovo, ma la Russia stava crollando:già nell'agosto del 1915, sotto l'avanzata tedesca, Varsavia era stata occupata e si contavano 1.700.000 prigionieri russi. Si può dire che la Germania, nell'Europa dell'Est avesse **già vinto la guerra**.

Nei mesi di febbraio e marzo del 1917, venne deposto lo zar e creato un governo provvisorio. I **comunisti**, guidati da **Lenin**, gridavano a gran voce la pace. Nell'ottobre del '17, Lenin con un colpo di stato si impadronì di Pietrogrado. Il **3 marzo 1918** il nuovo governo comunista firmò con i tedeschi la pace di **Brest-Litovsk**: l'intera Ucraina venne tolta alla Russia. Tuttavia Lenin e tutto il popolo russo erano disposti ad accettare queste pesanti condizioni.

Per la Germania si prospettava quindi una vittoria, ora che il fronte Est era stato sistemato. Tuttavia, il **6 aprile 1917** gli Stati Uniti entrarono in guerra contro l'impero tedesco. La Germania capì quindi che l'unico modo per vincere la guerra era quello di sconfiggere Francia e Inghilterra prima dell'arrivo degli americani. Su mare però, lo scontro era già perso in partenza.

**L'8 gennaio 1918** il presidente Wilson enunciò i 14 obiettivi politici che l'America si proponeva di ottenere dalla vittoria; riportiamo i 2 più importanti:

- Principio di nazionalità e auto-determinazione dei popoli;
- Istituzione di una **Società generale delle nazioni** (poi ONU);


Sul piano storico, l'intervento degli Stati Uniti segna una svolta decisiva nella storia europea: per la prima volta infatti, gli Stati Uniti intervennero in questioni europee, interrompendo il loro isolazionismo e mostrando la loro determinatezza: la prima guerra mondiale fu vinta dai francesi e dagli inglesi solo grazie all'intervento americano.

**Il 21 marzo 1918** l'esercito tedesco iniziò l'ultima grande controffensiva per sfondare il fronte occidentale: nonostante alcuni piccoli successi però, la Germania non riuscì a sconfiggere i nemini, che vennero respinti.

Il **3 novembre 1918** l'impero austro-ungarico dichiarò la resa. Guglielmo secondo, dopo alcune rivolte a Monaco e a Berlino, abdicò e fuggi in Olanda, con una conseguente proclamazione della repubblica in Germania. **L'11 novembre 1918** la delegazione tedesca firmò l'armistizio. La Prima guerra mondiale era ufficialmente terminata, provocando la morte di più di 9 milioni di soldati e 5 milioni di civili.

La Germania aveva perso perché essenzialmente sola contro il resto del mondo. Tuttavia, la colpa della sconfitta venne addossata in Germania, al amrxismo e alla propaganda socialista. La guerra, secondo **Hitler** non era stata persa sul campo, ma per il cedimento del fronte interno, che aveva pugnalato alla schiena un esercito ancora imbattuto. Ciò lasciò tra gli sconfitti un grave strascico d'odio, che avrebbe costituito le basi per il fascismo e il nazionalsocialismo.

# L'Italia nella Grande Guerra

Per quanto riguarda l'Italia, bisogna ricordare che, nel 1914, si trovava ancora legata ad Austria e Germania con la Triplice Alleanza: di conseguenza, alla notizia dello scoppio della prima guerra mondiale, il generale dell'esercito **Luigi Cadorna** , sollecitò il re per far si che le truppe italiane venissero quanto prima mandate in soccorso agli alleati. Tuttavia, l'1 agosto 1914, il governo presieduto dal conservatore **Antonio Salandra** decise che l'Italia non avrebbe dovuto intervenire nello scontro, in quanto l'allenza stipulata nel 1882 era prettamente di stampo difensivo: Sia Austria che Germania invece, non erano state attaccate, ma avevano dichiarato loro stesse guerra. L'Italia **non era quindi obbligata** ad entrare in guerra. 

Appena questa notizia cominciò a girare, i nemici della Germania cominciarono ad attivarsi per fare in modo che l'Italia entrasse in guerra al loro fianco; d'altronde, i motivi di contrasto che la'Italia aveva con la Francia non esistevano più, in quanto le coste nordafricane erano state già suddivise. Inoltre all'Italia avrebbe fatto molto piacere concludere le operazioni di annessione al regno di **Trento** e **Trieste**, desiderio che aveva accantonato alleandosi con l'Austria-Ungheria.

### Sostenitori e contrari all'intervento in guerra

A differenza degli altri stati europei, l'Italia ebbe la possibilità di riflettere con calma sul da farsi, in quanto non direttamente coinvolta nello scontro; allo stesso modo, anche l'opinione pubblica non era satura di emotività e nazionalismo, come lo era negli altri stati. Al contrario, in questo periodo si creò una vera e propria frattura che divise l'Italia in **interventisti** e **neutralisti**.

#### Interventisti:

- **Intellettuali democratici**, tra cui Gaetano Salvemini o Cesare Battisti. Secondo loro la guerra andava considerata come il compimento del processo di unificazione nazionale;

- **Irredentisti**, ovvero coloro che volevano annettere al regno d'Italia Trento e Trieste;

- **Socialisti rivoluzionari**, i quali intuirono che la partecipazione al conflitto dell'Italia avrebbe logorato le strutture sociali e politiche del paese, generando le condizioni generali per una rivoluzione. La carneficina dei loro uomini era quindi una condizione necessaria per il trionfo finale del proletariato. Tra questi si trova anche **Benito Mussolini**.

- **Nazionalisti**, guidati da **Enrico Corradini**, mossi dalla volontà di trasformare l'Italia in una grande potenza. L'ideale di Corradini era quello di portare l'Italia *nazione proletaria*, a schiacciare le *nazioni borghesi*. Tuttavia, per raggiungere tale obiettivo era necessario schiacchiare *l'ignobile socialismo*. Contrario poi al parlamentarismo, riteneva che la nazione dovesse essere guidata da un *elitè* di persone, sganciando quindi i 2 ideali di **democrazia** e **nazione**.

- **Gabriele D'Annunzio**, e un gruppo di intellettuali mossi dalla banalizzazione del concetto di **superuomo** nietzschano. Mossi prevalentemente da ideali nazionalisti.

- **Futuristi**, i quali consideravano la guerra come uno strumento liberatore, capace di spazzare via dalla terra l'umanità in esubero. **Filippo Tommaso Marinetti** l'aveva definita *l'igiene del mondo*. 


#### Neutralisti:

- **Giovanni Giolitti**, non contrario allo scontro bellico e nemmeno al rafforzamento del prestigio nazionale (proprio per questo motivo aveva guidato la guerra in Libia); aveva tuttavia intuito che, dopo la sconfitta tedesca sul Marna, la guerra sarebbe diventata lunga ed estenuante, con un conseguente logoramento dello stato;

- La **Chiesa**, contraria alla guerra sia per natura morale, sia per natura politica: l'intervento italiano avrebbe potuto portare alla sconfitta (e al crollo) dell'Austria-Ungheria, ultima grande potenza dichiaratamente cattolica.

- **Socialisti riformisti**, in quanto ritenevano che la guerra, anche in caso di vittoria, avesse portato vantaggi solo ai capitalisti, mentre sui campi di battaglia sarebbero stati proprio loro a perire. Fu tuttavia una protesta senza effetti, in quanto non si mobilitarono mai effettivamente ad una rivolta contro l'interventismo.

Nella primavera del '15 gli interventisti intensificarono la loro azione di propaganda, organizzando manifestazioni nelle principali città. Determinante fu il contributo di **D'Annunzio**, il quale riuscì a rendere quei raduni delle vere e proprie coreografie, che possono essere considerate come l'atto iniziale di un nuovo modo di gestire le folle e la leadership politica: il leader non è più una figura separata, ma è colui che incarna e risveglia gli ideali del popolo; immerso nella folla, è colui che si pone da guida verso l'**unica** strada che porta alla prosperità. Il risultato era una carica passionale profondissima (ai limiti del fanatismo), capace di allontanare ogni obiezione di tipo razionale. Si faceva anche largo uso di simbologie religiose.

Nel marzo 1915, il ministro degli esteri italiano **Sydney Sonnino** ebbe numerosi incontri diplomatici per trattare con l'Austria-Ungheria la cessione delle terre irredente in cambio della propria neutrlità: tuttavia l'impero asburgico declinò la richiesta e, nella speranza di ottenere di più, il ministro italiano si recò a Londra il **26 aprile 1915**, firmando il patto di Londra: con tale accordo si impegnava ad entrare in guerra entro un mese al fianco della Triplice Intesa, **contro** l'Austria-Ungheria. L'accordo prevedeva la cessione all'Italia in caso di vittoria di, oltre a Trento e Trieste, anche l'Alto Adige, l'Istria, la Dalmazia e una parte delle colonie tedesche in Africa.

L'idea del governo di Salandra era quindi interventista; tuttavia, c'era bisogno che il parlamento ratificasse il Patto di Londra, prima che l'Italia potesse entrare effettivamente in guerra. Alla camera però, la maggior parte dei deputati era schierata verso una posizione simil-Giolittiana e cioè, contraria alla guerra. Tale atteggiamento del parlamento venne aspramente criticato dai nazionalisti e da Mussolini stesso, che arrivò a descriverlo come *il bubbone pestifero che avvelena il sangue della nazione*: Andava eliminato.

il maggio 1915, ribattezzato **maggio radioso** da D'Annunzio, fu teatro di numerosi scontri tra interventisti e neutralisti. Resosi conto della non fiducia della Camera, il 13 maggio 1915 **Salandra** diede le dimissioni, ma il re, deciso sostenitore dell'intervento, gli conferì di nuovo l'incarico. Al quel punto per il parlamento si manifestò una situazione mai vista prima: votare contro le decisioni del governo voleva significare mettersi contro alle decisioni del re, mettendone in discussione l'autorità. Pertanto, il **24 maggio 1915** il Parlamento ratificò l'entrata in guerra dell'Italia. La situazione era tutt'altro che tranquilla: mentre gli altri stati erano mossi da sentimenti forti e decisi verso il conflitto, in Italia era in atto una vera e propria guerra civile. Da sottolineare anche l'importanza della decisione del re: aveva di fatto, *scavalcato* il parlamento, abusando dei suoi poteri.

Al momento dell'entrata in guerra, l'esercito italiano era guidato dal generale **Luigi Cadorna**, uomo ostinato e molto sicuro di sè, incapace di ammettere i propri errori. Sin da subito rivendicò la propria autonomia dal potere civile: egli si sentiva subordinato unicamente al re e quindi non accettava di buon grado le intromissioni del consiglio e del ministero della difesa. Inoltre, pur non avendo mai visto un campo di battaglia, non accettava nemmeno i consigli dei suoi generali, considerandosi un raffinato esperto di tattica militare. Di conseguenza, fece sin da subito licenziare un grande numero di generali. 

La strategia militare di Cadorna era basata sulle cosiddette *spallate*. L'offensiva doveva essere mantenuta ad ogni costo e il nemico doveva sempre essere messo sotto pressione con una serie prolungata di attacchi massicci e potenti che avrebbero causato lo sfondamento del fronte. Tuttavia, questa tattica si era già dimostrata **anacronistica** un anno prima in Francia, in quanto semplicemente gli uomini non si scontravano contro altri uomini, ma con l'acciaio delle mitragliatrici. Ad allontare ancora di più il successo di Cadorna furono la lentezza con la quale venne dispiegato l'esercito e la mancanza di artiglieria.

Per quanto riguarda il fronte, quello italiano era lungo circa 700 km e si sviluppava su 2 settori geografici molto diversi tra loro: il **Trentino** e il **Carso**. Nel primo caso si trattava di una guerra di montagna, condotta ad alta quota e in un ambiente molto ostile. Nel maggio del 1916 gli austriaci si lanciarono nella cosiddetta **spedizione punitiva**: dopo un intenso bombardamento, avanzarono di circa 20 km, dove vennero fermati. Dopo tale avvenimento, Salandra fu costretto a dimettersi e venne sostituito dall'anziano **Paolo Boselli**.

Per quanto riguarda il Carso invece, la situazione era pressocché simile a quella del fronte occidentale: gli eserciti non riuscivano a sovrastarsi e le spallate di Cadorna non riuscivano ad ottenere nessun risultato. Dopo alcuni tentativi, gli italiani riuscirono ad impadronirsi di Gorizia, subendò però perdite inimmaginabili.

il **28 agosto 1916** l'Italia dicharò guerra alla Germania, mentre Cadorna continuava ad accumulare perdite su perdite. Nel frattempo, il collasso dell'esercito russo permise alla Germania di spostare le sue truppe sul fronte meridionale, prima di concentrarsi all'ultimo assalto francese.
La Germania decise quindi di assumere il controllo delle operazioni sul fronte italiano, adottando una tattica di infiltrazione e aggiramento per neutralizzare l'esercito italiano. Nonostante Cadorna fosse stato avvertito dell'imminente offensiva austriaca, non prestò fede a quelle notizie. Il **24 ottobre 1917 a Caporetto** l'esercito italiano fu colto alla sprovvista. Solo il primo giorno morirono più di 100.000 italiani. L'esercito fu costretto a indietreggiare di 140 km, fino al fiume Piave dove riuscirono a costruire una linea difensiva.

Gli effetti della sconfitta di Caporetto furono devastanti: molte città si trovarono sotto dominazione austriaca: i territori occupati vennero razziati e sfruttati per i rifornimenti all'esercito asburgico, mentre un numero enorme di persone vennero uccise. Cadorna cercò di scaricare la colpa della disfatta sull'esercito vilmente ritiratosi, ma era evidente che la principale causa della sconfitta furono le sue *spallate*.L'**8 novembre 1917** il generale Cadorna venne esonerato e il comando passò ad **Armando Diaz**. 
Nel frattempo, in campo politico, tutti guardavano con diffidenza al Parlamento, considerato incapace di gestire la situazione. Nell'opinione pubblica serpeggiava l'idea che il potere dovesse essere nelle mani di un uomo solo, determinato a resistere ad oltranza fino alla vittoria.

Nel frattempo l'incarico di governo era passato nelle mani di **Vittorio Emanuele Orlando**, il quale si preoccupò sin da subito di sopperire a quelle carenze economiche che stavano attanagliando l'Italia. Dagli alleati arrivarono continuamente riserve di grano e crediti, che permisero all'Italia di risollevare la propria economia, grazie anche ad un boom vertiginoso dell'industria dell'acciaio. Diaz nel frattempo si limitò a frenare le offensive austriache, adottando una tattica puramente difensiva. 

Nell'autunno del '18, Germania e Austria-Ungheria erano ormai allo sbando. Diaz ordinò quindi, il **26 ottobre 1918** l'attacco nella regione di Vittorio Veneto, sconfiggendo le truppe asburgiche.

L'Italia uscì vincitrice dalla guerra, che costò però 680.000 morti e 1 milione di feriti. Dal conflitto usciva un' Italia ancora più divisa di come era entrata e inoltre, le ricompense concesse all'Italia alla conferenza di Pace furono giudicate irrisorie per il prezzo pagato. Il clima era molto caldo, e ciò avrebbe portato poi alla nascita del movimento fascista.

# Rivoluzione Russa e Comunismo

- **Pre prima guerra mondiale**

  - 1905 - Sconfitta dal Giappone
  - 1905 - Rivolte del popolo per il prezzo troppo alto dei beni di prima necessità nelle città che portano all'istituzione della Duma

- **Durante la prima guerra mondiale**

  - 23/07/1917 - Prime manifestazioni a Pietrogrado
  - 25-25/02/1917 - Sciopero generale a Pietrogrado
  - 1/03/1917 - A Pietrogrado nasce un governo provvisorio
  - 02/03/1917 - Nicola II abdica, Russia diventa repubblica
  - 03/04/1917 - Lenin arriva a Pietrogrado
  - giugno 1917 - Offensiva contro Austria e Germania
  - 5 giugno 1917 - Inizia l'offensiva - soviet di Pietrogrado vota l'abolizione della pena di morte per i disertori
  - 3 luglio 1917 - Governo L'vov costretto alle dimissioni
  - 3/4 luglio 1917 - Gli operai di Pietrogrado invadono la città e assiediano le sedi del soviete e del governo provvisorio
  - 07 luglio 1917 - Nasce il governo Kerenskij
  - 10 ottobre 1917 - Lenin ottiene il permesso di intervenire con le armi
  - 24-25 ottobre 1917 - Attacco al palazzo d'Inverno per mano dei bolscevichi
  - 26 ottobre 1917 - Nasce il Consiglio dei commissari del popolo, presieduto da Lenin.
  - 12 novembre 1917 - Istituzione dell'assemblea costituzionale da parte del governo provvisorio.
  - 24 novembre 1917 - Istituita la Commissione straordinaria per la lotta contro la controrivoluzione e il sabotaggio.

- **Dopo la prima guerra mondiale**

  - 3 marzo 1918 - Pace con la Germania nel trattato di Brest-Litovsk
  - metà marzo 1918 - Lev Trockij diventa commissario di guerra
  - 6 luglio 1918 - Partono le insurrezioni dei socialisti rivoluzionari di sinistra a Mosca
  - 16 luglio 1918 - Assassinio di Nicola II & family
  - 30 agosto 1918 - Tanja Kaplan attenta Lenin
  - estate del 1918 - rivolte contadine per la requisizione del grano
  - 4 marzo 1919 - Nasce la Terza Internazionale, o Comintern (internazionale comunista)
  - aprile 1920 - Guerra con la Polonia
  - 28 febbraio 1921 - rivolta dei marinai di Kronstadt
  - 15 marzo 1921 - NEP
  - 18 marzo 1921 - Kronstadt capitola a causa di Lenin
  - dicembre 1922 - Nasce **l' Unione delle repubbliche socialiste sovietiche o URSS**.
  - 21 gennaio 1924 - Muore Lenin
  - 1927 - Il potere va a Stalin, segretario del partito dal 1922
  - 1929 - Varato il primo piano quinquennale
  - 1930 - Eliminazione dei kulaki
  - 1930 - I campi di concentramento prendono il nome di GUlag (Direzione centrale dei lager)
  - 7 agosto 1932 - legge della proprietà socialista
  - 1933 - Enorme carestia

## Narrazione

Dal 1894 la Russia era nelle mani dello zar **Nicola II Romanov**; in Russia vige da molto tempo **l'autocrazia**, concezione politica di stampo medievale e forma estrema di assolutismo: il potere deriva da Dio, responsaibilità solo davanti a lui e non al popolo.

La Russia è fondamentalmente **arretrata**:

- dal punto di vista economico;
- dal punto di vista politico (autocrazia);
- dal punto di vista ideologico (lo zar non amava la modernità, San Pietroburgo troppo Europeizzata);

Nel 1905, dopo la guerra in Giappone e la repressione violenta di una rivolta popolare, viene istituita la Duma, una camera dei deputati che doveva controllare l'operato del sovrano. Ebbe pochi effetti, in quanto sistematicamente scavalcata di continuo dallo Zar.

L'economia era molto arretrata: su 170 milioni di abitanti, l'80% era contadino. Agricoltura molto arretrata (attrezzature in legno). Quasi tutti i contadini non avevano loro terre, ma dovevano lavorare per i proprietari terrieri aristocratici.

L'industria era presente in poche zone (zone minerarie e Pietrogrado, nuova San Pietroburgo). **NO sindacati, scioperi ILLEGALI e repressi con la forza.**

La guerra è troppo logorante per la Russia; nel 1917 ci sono 1 milione e mezzo di disertori: la Germania su quel lato aveva praticamente vinto: 1 milione e mezzo di km quadrati conquistati a sfavore russo. Costo della vita russo salito del 700%. Vita insostenibile, mancano le materie di prima necessità.

A Pietrogrado, 23 febbraio 1917, prime manifestazioni con il pretesto della festa della donna (La Russia usa il calendario giuliano, 13 giorni indietro rispetto al nostro).

Le aziende dei protestanti minacciano la serrata, ma la protesta aumenta di dimensioni nei giorni 24 e 25 febbraio: **sciopero generale**.

Le autorità cercano di disperdere lo sciopero con l'esercito, ma i soldati si rifiutano di sparare sulla folla e si schierano dalla parte degli scioperandi.

1 marzo, nasce il governo provvisorio a Pietrogrado. 2 marzo, Nicola II abdica e la Russia diventa una repubblica.

Il nuovo governo, nominato dalla Duma, era prevalentemente occupato dai liberali moderati, i _cadetti_. Fuori dal governo, nascono i cosidetti **soviet**, consigli di persone, nate per la prima volta dopo la sconfitta con il Giappone. Erano formati da cittadini comuni (spesso lavoratori, espressione della volontà popolare) ed erano dotati di poteri decisionali. Il soviet di Pietrogrado era persino appoggiato dall'esercito russo.

**_Ordine n.1_**: Documento fatto redarre dal soviet di Pietrogrado nel quale venivano diminuiti notevolmente i poteri degli ufficiali militari e veniva imposto all'esercito di obbedire agli ordini del soviet e agli ordini di altri, non in contrasto con il soviet.
Quando il governo provvisorio assunse pieni poteri, l'ordine non venne revocato, generando una situazione di forte debolezza per l'organo creato dalla Duma.

Con la rivoluzione di febbraio, la Russia pone fine alla propria epoca medievale.

Problema del dualismo dei poteri: da una parte, l'autorità ufficiale del governo provvisorio, dall'altra, i soviet. Solo uno può vincere (spoiler, vincono i soviet).

## Questione del potere

Alcuni ritengono che non sia possibile passare direttamente dal feudalesimo e dal assolutismo, al socialismo; bisogna passare dal sistema capitalistico-borghese (_menscevichi_).

governo provvisorio sostenuto da cadetti, menscevichi e socialisti rivoluzionari.

Ai menscevichi si contrappongono i **bolscevichi**, i quali credevano in una rivoluzione forte e decisa, rispetto ai moderati menscevichi.

I menschevichi vogliono un partito di massa, i bolscevichi vogliono un partito elitario, formato da un numero ristretto di militanti disciplinati.

A capo dei bolscevichi stava, dal 1902, **Vladimir Lenin**. Durante la rivoluzione, Lenin si trovava in esilio a Zurigo. Chiede alla Germania il permesso di lasciarlo passare per tornare in Russia; la Germania, speranzosa che crei disordine, lo fa passare. Il 3 aprile 1917 arriva a Pietrogrado. Proclamò di voler far passare la rivoluzione dalla fase borghese alla fase proletaria. Espone le **_Tesi di aprile_** nelle quali mira ad una pace con la Germania,al contrario del governo provvisorio.

Lenin afferma _pace immediata_ e _tutto il potere ai soviet_.

Tuttavia, la guerra continua ancora per un po'; giugno 1917, offensiva contro Austria e Germania.
Spicca la figura di **Aleksandr Kerenskij** ministro della guerra e della marina. Ritiene che l'offensiva, grazie anche agli aiuti Alleati, possa suscitare patriottismo nel popolo russo, risanando qualche spaccatura. Tuttavia, negli stessi giorni, il soviet di Pietrogrado vota l'abolizione della pena di morte per i disertori: risultato, grande disfatta russa sul fronte, tanti disertori disobbidiscono, altri tornano a casa.

Nel frattempo, i contadini si rivoltano contro i proprietari terrieri per obbligarli a cedere le loro terre; per paura di perdere _la loro parte_, i contadini-soldati scappano dalle trincee e si riversano verso est in un mare di gente. Il governo non riesce a fronteggiare il problema. Si aggiunge anche il problema dell'autonomia ucraina -> il 3 luglio il governo L'vov è costretto a dimettersi dai cadetti.

3/4 luglio - Gli operai di Pietrogrado invadono la città e assiediano le sedi del soviet e del governo provvisorio. Lenin costretto a fuggire in Finlandia, girava voce che i bolscevichi avessero agito al soldo della Germania.
7 luglio, nasce il governo Kerenskij. Crea una specie di culto di sé, trasferisce il proprio ufficio nel Palazzo d'Inverno, sede della famiglia imperiale. Soviet sfrattato in un ex-collegio.

Kornilov, consigliere di Kerenskij, mobilità l'esercito verso la capitale perché Kerenskij non aveva accettato alcune riforme da egli proposte. Il soviet interviene, richiedendo l'aiuto anche dei bolscevichi, liberati dalle carceri. 40.000 bolscevichi, muniti di armi, scendono in campo (nasce la prima forma dell'esercito di Lenin). Niente scontri, Kornilov arrestato.

Il governo si mostra debole, i bolscevichi si presentano come difensori della rivoluzione; il numero di bolscevichi aumenta, e ottengono la maggioranza nei soviet.

## Pensiero politico di Lenin

_Lo stato è un apparato di coercizione, di cui una classe dominante si serve per tenere subordinate le classi antagoniste. Il fatto stesso che esista uno stato dunque, è il segnale evidente dell'esistenza della divisione in classi e della lotta di classe._

Per instaurare il socialismo, il proletariato deve conquistare lo stato. Volontà della **dittatura del proletariato**, bisognava sopprimere la classe borghese.

Lo stato proletario deve, inevitabilmente, fare uso della violenza, poiché impensabile che la borghesia ceda il suo potere pacificamente. Violenza a favore della maggioranza. -> dittatura del proletariato == _democrazia_, governo del popolo.

Lenin è altrettanto convinto del fatto che, una volta compiuto il suo compito, lo stato si sarebbe dovuto dissolvere.

Nella società socialista, gli individui non si comporteranno in modo malvagio. il **comandamento morale** verrà interiorizzato da ogni essere umano. Norma etica.

Idee tardo-illuministiche: gli uomini, ritroveranno la loro natura umana. Aspetto utopico che influenzò il pensiero di milioni di persone.

Fascino del comunismo: effetti immediati, vita felice, nessuna distinzione. Quasi tutti mirano a tale futuro (quasi tutti erano poveri e senza diritti).

## Rivoluzione d'ottobre

10 ottobre, Lenin ottiene il permesso di intervenire con le armi. 24-25 ottobre 1917, attacco al palazzo d'Inverno per mano dei bolscevichi. Giunta la notizia ai soviet russi, tutti i socialisti contrari a tali opere abbandonarono la riunione del congresso Panrusso, consegnando di fatto tutto il potere ai bolscevichi, che ottengono la ratifica del colpo di stato.

Subito si comincia ad instaurare trattative di pace _giusta e democratica_ e viene abolita la proprietà privata sulla terra: da ora, tutti i contadini potevano coltivare le terre che desideravano con il proprio lavoro.

Vengono nazionalizzate le banche, decretato il controllo operaio su tutte le imprese commerciali di almeno 5 dipendenti: si stanno gettando le basi per la costruzione del socialismo.

26 ottobre 1917, il congresso dei soviet (oramai egemonizzato dai bolscevichi), designò a guida dello stato un Consiglio dei commissari del popolo, presieduto da Lenin e composto da esponenti bolscevichi, con pieni poteri. Compito di instaurare la dittatura del proletariato.

Il governo provvisorio, ancora esistente, organizza per il 12 novembre le elezioni per istituire l'assemblea costituente, con l'obbiettivo di indire un regime liberal-democratico. Lenin non può opporsi, ancora troppo debole. Perde miseramente, ma riesce a disperdere l'assemblea con il pretesto di un voto ancora troppo influenzato dall'ideologia borghese.

Lenin riteneva che solo la linea politica bolscevica fosse quella giusta per il proletariato: costui doveva capirlo e se non ci fosse riuscito, bisognava imporlo finchè esso non avesse compreso, anche con la forza. Ogni tentativo di dissenso, considerato controrivoluzionario, andava severamente punito.

24 novembre, istituita la **Commissione straordinaria per la lotta contro la controrivoluzione e il sabotaggio.** La cosa si restringe sempre più, fino a dichiarare che solo il partito bolscevico fosse perfettamente consapevole della meta cui il proletariato doveva tendere; tutti gli altri, vengono bollati come controrivoluzionari. Dittatura del proletariato -> dittatura del partito bolscevico.

3 marzo 1918 pace con la Germania nel trattato di Brest-Litovsk, persa l'Ucraina. Il trattato, e le sue durissime condizioni, generarono molto scalpore anche dentro al partito: Bucharin, sostenne l'idea di una guerra contro la Germania imperialista. Contrari anche i socialisti rivoluzionari di sinistra guidati da **Marija Spiridonova**.

6 luglio 1918, mentre la Russia sta sprofondando nella guerra civile e i bolscevichi stanno prendendo le prime dure misure contro i contadini, i socialisti rivoluzionari di sinistra tentano un'insurrezione a Mosca contro il nuovo governo. Le insurrezioni continuarono per un bel po': il 30 agosto, Tanja Kaplan, spara a Lenin, ferendolo gravemente.

Svolta fondamentale: organizzato il **Terrore rosso**: 15.000 persone vengono assassinate nelle carceri in cui erano detenute; esponenti del regime zarista, capitalisti e borghesi.

## Comunismo di guerra e nuova politica economica

Dicembre 1917, alcuni generali dell'esercito russo decidono di ribellarsi al governo bolscevico e di dar vita ad un esercito volontario, **_i bianchi_**, opposti ai **_rossi_**.

In seguito a continue insurrezioni da parte dei bianchi e dei loro sostenitori (stati europei che non volevano che Lenin avesse il potere), per paura che venissero liberati, il 16 luglio 1918 lo zar Nicola II e la sua famiglia vengono giustiziati.

Le due parti si immettono in una guerra truce e barbarica; se si voleva mettere fine alla guerra civile, una delle 2 parti avrebbe dovuto schiacciare l'altra.

Anche i bianchi comunque, compirono atroci sofferenze: convinti che gli israeliti russi appoggiassero i bolscevichi di Lenin e **Lev Trockij**, i bianchi massacrarono intere comunità ebraiche (50k - 200k uomini). A fondamento di tali gesti i bianchi posero i cosiddetti **_protocolli dei savi anziani Sion_**: si tratta di un opuscolo nel quale veniva descritto il grandioso piano per la conquista del potere mondiale che gli ebrei avrebbero messo a punto in riunioni segretissime. Si trattava in realtà di un **falso**, confezionato da alcuni reazionari russi nel 1902-1903. Secondo tali documenti tutte le correnti in opposizione allo zarismo (liberismo, quanto socialismo) erano controllate dagli ebrei.

Questa idea antisemita si diffonde in tutta Europa, basti pensare che il Times pubblicò un articolo dal titolo _"il pericolo ebraico"_. Fu poi lo stesso Times a smentire i protocolli.

L'inverno '17-'18 era stato particolarmente rigido; mancavano le risorse, c'era freddo e la gente soffriva la fame; A Pietrogrado e a Mosca, lo stato poteva offrire ai cittadini una razione calorica giornaliera pari ad 1/6 di quella standard.

### Comunismo di guerra

Per far fronte alle problematiche enormi della fame, Lenin attuò il cosiddetto **Comunismo di guerra**: una politica finalizzata a ottenere dai contadini russi tutto il grano possibile, a costo di requisirlo se gli agricoltori si fossero rifiutati di venderlo ai prezzi fissati dal governo (eccessivamente bassi).

A causa della forte mancanza di cibo, si assiste ad una vera e propria migrazione di massa dei lavoratori verso le campagne (Pietrogrado nel '18 perse più della metà dei suoi operai), causando un forte rallentamento e disagi per le industrie, che servivano anche a produrre le armi per la guerra contro i bianchi. Per risolvere ciò, Lenin annunciò che "_tutti coloro che possiedono grano e non lo consegnano allo stato verranno dichiarati nemici del popolo."_
I contadini prendono il nome dispregiativo di **_kulaki_**, cioè sfruttatori.

Reparti interi di bolscevichi vennero mandati nelle campagne a requisire tutto il grano che trovavano, ma i contadini si ribellano: oltre 200 rivolte nell'estate del '18: praticamente una guerra civile dentro un'altra guerra civile.

Intanto, per far fronte una volta per tutte ai bianchi, Lev Trockij, commissario di guerra, diede vita all'**Armata Rossa**, la quale necessitava di generali esperti che erano zaristi: Trockij decise quindi di affiancare ad ogni generali non bolscevico, un commissario politico comunista, incaricato di sorvegliarne l'operato. Mogli e figli dei generali dovevano essere tenuti sotto custodia per accertarsi che i generali non giocassero brutti scherzi. Coloro che non volevano arruolarsi, finivano nei campi di concentramento.

Nel 1920 i rossi avevano praticamente vinto la guerra civile; tuttavia, il paese era in condizioni pessime: niente grano, poche produzioni, tanta fame e malcontento. Nascono quindi altre rivolte contadine (più significativa a Tambov, nella quale un vero e proprio esercito di partigiani infuriò contro i bolscevichi).

Nasce la Terza internazionale a Mosca il 3 marzo 1919: poco significativa e rappresentata. Dopo un anno venne riconvocata e Lenin propose ai vari partiti socialisti una serie di **21 precise regole e condizioni** per entrare a far parte del Comintern.

Mentre era in corso la seconda seduta del Comintern, il neo stato sovietico era in guerra con la Polonia (aprile 1920). Lenin sperava che una volta entrato a Varsavia, il proletariato polacco si schierasse dalla sua parte, ma il nazionalismo polacco ebbe più presa sulla popolazione e Lenin fu costretto a retrocedere, perdendo 200km di confine. Da quel momento capì che era troppo presto per dare vita ad una rivoluzione europea e che doveva concentrarsi a rafforzare il nuovo regime, che era molto instabile.

Nel 28 febbraio 1921, Gli scontenti marinai di Kronstadt, tentarono di far sentire la loro voce: dopo la pubblicazione di un documento molto critico nei confronti del governo, dove chiedevano alcuni diritti e che venne prontamente rispedito indietro dai comunisti, i marinai diedero vita a una terza rivoluzione, la quale avrebbe dovuto rovesciare la _commissariocrazia_; Prontamente, Lenin attacco Kronstadt, che capitolò il 18 marzo.

Tuttavia Lenin si rese conto della gravità della situazione russa e, mentre stava reprimendo la rivolta marinaia, presentò la cosiddetta **Nuova politica economica (NEP)**, che pose fine alla requisizione di grano e introdusse nelle campagne un'economia di mercato. I contadini dovevano versare una percentuale fissa dei loro prodotti allo stato, il resto potevano tenerselo e venderlo.

La NEP per Lenin era una sconfitta; per far vedere che aveva ancora il pugno duro se la prese con altri soggetti, uno su tutti, la **Chiesa ortodossa**. Approffittando del periodo di carestie che stava attraversando la Russia, Lenin sequestrò tutte le ricchezze alla chiesa e molti sacerdoti e vescovi vennero internati.

Nel frattempo a Tambov, la rivolta contadina era ancora in piedi: Lenin affidò il compito di reprimerla definitivamente allo stesso generale che aveva guidato l'attacco a Kronstadt e permise l'uso di gas tossici, l'esecuzione di ostaggi e l'internamento. Era la prima volta che qualcuno usava i lager contro i nemici interni alla patria (gli inglesi lo facevano con i neri d'Africa) e senza che nessuno lo sapesse (in Inghilterra la stampa era libera e molto contraria).

Un esempio di tale trucità si ha con il **monastero delle isole Solovki** il quale venne prima confiscato alla chiesa, e poi reso campo di concentramento a _destinazione speciale_, utilizzato cioè per oppositori politici.

## Stalin al potere

Nel 1922 la situazione si era finalmente stabilizzata. Nasce **l' Unione delle repubbliche socialiste sovietiche o URSS**.

Dopo la morte di Lenin, il 21 gennaio 1924, salì al potere **Iosif Stalin**, il quale era segretario del partito comunista dal 1922. Si era costruito una grande fetta di fedeli e devoti che gli permisero di vincere ogni votazione di gran vantaggio.

Tra i primi nemici di Stalin, c'è Trockij, il quale voleva riprendere l'esportazione del socialismo in Europa, mentre Stalin sosteneva la linea del _socialismo in un solo paese_. Trockij inoltre propose l'abolizione della NEP, appoggiato anche da Bucharin. Stalin li fece processare e vennero condannati a morte... ciauuuuu =).

Stalin introdusse anche spettacolarità nei processi, che erano pubblici: gli imputati erano obbligati ad ammettere di aver compiuto i reati più assurdi, sotto tortura e minaccia. Spesso obbligati ad affermare che era stato lo stesso Trockij a spingerli a cospirare.

Tuttavia il problema economico persiste: Stalin ritiene che nel caso in cui si verificasse un nuovo scontro mondiale, la Russia non sarebbe stata in grado di sostenerlo; per migliorare l'economia decise quindi di abolire la NEP, e incentivare le industrie pesanti (acciao, carbone, centrali elettriche), abbassò i salari, introdusse il lavoro a cottimo e gratificò il lavoro notturno. I sindacati vennero convertiti in organi di controllo dei lavoratori, regolati dallo stato, che avevano il compito di assicurarsi che nulla si ponesse d'intralcio alla produzione.

Tutto ciò era possibile grazie alla **carica ideale** con cui i lavoratori russi aderirono alla campagna per l'industrializzazione: ritenevano che tutto ciò fosse un passo da fare per la costruzione della società socialista del futuro.

Nel 1929 venne varato il primo piano quinquennale: un piano economico stilato dallo stato con gli obbiettvi da raggiungere nei successivi 5 anni. Fu proprio in questi anni che l'economia sovietica ebbe un boom pazzesco: in questi 5 anni gli introiti raddoppiarono e nei successivi anni, fino al 1940, creebbero con un tasso del 14% annuo. (Stalin cattivo, ma fa anche cose buone =)).

Nel giro di 10 anni, l'URSS era in grado di rivaleggiare economicamente con Germania e USA.

Tuttavia, questo boom economico ebbe dei costi devastanti, soprattutto per la classe contadina: le industrie avevano bisogno di continui rinfornimenti alimentari e grandi quantità di cereali dovevano essere esportate per ottenere capitali: risultato, non c'era grano per i russi.

Per evitare la fame, si fa nuovamente ricorso alle requisizioni forzate del grano come al tempo del comunismo di guerra. Risultato: drastica diminuzione delle semine (se lavoro ma devo dare tutto allo stato, lavoro poco). Ritornano i **kulak** che fanno propaganda contro il governo Staliniano. Lo stato li dipinge come criminali, sfruttatori e principale causa dell'arretratezza del paese.

Stalin non ne può più dei kulaki; nel 1930 20.000 kulaki vennero fucilati, mentre più di 100.000 vennero internati. 380.000 famiglie esportate in zone periferiche e semi desertiche: muoiono quasi tutti.

Dei contadini che rimanevano, tutti vennero obbligati a riunirsi in grandi aziende agricole collettive dette **kolchoz**, comprendenti diverse migliaia di ettari di terreno e dirette dallo stato. Da queste aziende, il grano poteva essere prelevato liberamente dalle autorità per rifornire i centri industriali.

Tanti contadini si ribellano (si parla di 576 rivoluzioni in 4 mesi) e adottano l'arma della resistenza passiva, procedendo all'abbattimento degli animali dei kolchoz (sia cibo che forza lavoro).

Stalin non demorde, anzì intensifica la pena: chi non voleva lavorare nei kolchoz finiva nei campi di concentramento e chi tentava di scappare nelle città per diventare operaio, non poteva, a causa della fitta rete di passaporti interni fatta istituire dal governo.

La situazione crollò nel 1933. Il raccolto era stato misero, ma per far vedere ai contadini che lo stato non avrebbe indietreggiato di un passo, si procedette ugualmente con la requisizione delle quote fisse, a costo di far morire di fame i contadini.

Si arrivò persino a punire chiunque avesse raccolto qualche spiga dai campi con l'internamento.

**5 milioni di morti per fame**. Il braccio di ferro l'ha vinto Stalin.

Per prevenire qualsiasi forma di opposizione nei confronti dei metodi Staliniani, il dittatore attuò una durissma repressione: chiunque criticasse il suo operato, non collaborasse abbastanza o fosse sospettato di cospirazione, veniva arrestato. A volte fucilato senza processo. Altre, internato. All'inizio degli anni '40, **2.000.000** di persone erano internate dei gulag.

L'ondata di terrore toccò il culmine negli anni 1937-1938: in un anno, condannati a morte 700.000 persone.

Stalin temeva che tutti coloro che erano riusciti a fuggire dai gulag potessero rappresentare una sorta di "quinta colonna" nel caso in cui potenze esterne avvesso attaccato l'URSS; perciò la repressione staliniana colpì anche le minoranze nazionali (tedeschi, estoni, lettoni, ucraini...). Venne arrestato persino il comandante che aveva guidato l'Armata Rossa a Kronstadt e Tambov.

Questo stesso comandante (**Michail Tuchacevskij**), aveva messo in piedi una produzione su vasta scala di carri armati e aeroplani. Stalin, temeva che avesse acquistato troppo potere, e lo fece fucilare. Insieme a lui morirono 71 degli 85 ufficiali superiori dell'Armata Rossa, una vera e propria _purga_ che decapitò l'esercito. All'inizio della seconda guerra mondiale, la Russia possedeva un esercito privo dei suoi più grandi generali e assai inesperto.(inoltre i carri armati non avevano le radio, idioti).



# Il Fascismo

### L'Italia dopo la fine della Prima guerra mondiale
Il 16 aprile 1915 l'Italia, con il Patto di Londra, entra in guerra al fianco di Francia e Gran Bretagna, chiedendo come ricompensa **Trento**, **Trieste** e e la **Dalmazia** (abitata prevalentemente da slavi). Nel Patto di Londra **non si faceva alcun riferimento esplicito alla città di Fiume**.

Nel dopoguerra (ottobre 1918) la città di Fiume chiese l'annessione al Regno d'Italia. Per il principio di nazionalità l'Italia avrebbe dovuto abbandonare le pretese sulla Dalmazia e accontentarsi di Trento, Trieste e Fiume. L'Italia, alla conferenza di Parigi, chiede Fiume per il principio di nazionalità e la Dalmazia per il Patto di Londra. Le altre nazioni rifiutano e la delegazione italiana abbandona i trattati della conferenza di Parigi il 24 aprile 1919. I trattati proseguirono senza tener conto dell'Italia.

Il 13 settembre 1919 **Gabriele D'Annunzio** si pone alla guida di alcuni reparti militari disertori e si impadronisce di Fiume, per ripicca nei confronti degli altri stati; Fiume diventa la base dei futuri fascisti, giovani affascinati dalla guerra;

L'economia italiana è in enorme difficoltà: nel 1920 ci sono  **90 miliardi di lire di debito pubblico**, dovuto alle spese belliche. Questo comporta la svalutazione della lira che a sua volta porta ad un aumento dei prezzi e ad un inflazione che divora i redditi fissi e i risparmi.

In questo contesto, dopo la Rivoluzione Russa, cresce la paura di una rivoluzione comunista in Italia. Lo stesso **Saverio Nitti**, primo ministro italiano, chiede aiuto alla _parte sana della nazione_ per paura che potesse scoppiare una rivoluzione comunista anche in Italia (ovvero fa appello anche all'aiuto dei cittadini comuni per combattere la rivoluzione  che secondo lui era incombente perché credeva che lo Stato non potesse farcela da solo). Così facendo apre la strada ai futuri _fasci di combattimento_.
Il governo Nitti si manifesta debole. In Italia riscoppia lo scontro tra **neutralisti ed interventisti** I primi rinfacciano le perdite e i pochi guadagni della guerra; i secondi credono nell'importanza di ciò che l'Italia ha fatto e accusano i primi di essere nemici della nazione. 
I contadini e gli operai insorgono, si appropriano di terre non loro e si fanno aumentare i salari: lo Stato non li tiene più in mano. (Ai contadini erano state promesse le terre per non disertare dopo Caporetto, cresce il malcontento nei confronti dello Stato che non vuole darle per tenersi buoni i borghesi proprietari terrieri).

**Crisi all'interno del PSI**, che contava ben 87.000 iscritti nel primo dopoguerra; era una rivoluzione più a parole che a fatti: non c'era questo forte sentimento di rivoluzione ai piani alti, semplicemente si cercava una situazione di vita migliore. Anche quando c'erano i presupposti per la rivoluzione, si incitava alla calma... 
Tra i più rivoluzionari del PSI si distinse Amadeo Bordiga, che accusa il PSI di essere mollo. Vuole dar vita ad un partito di stampo Bolscevico. C'era anche Antonio Gramsci, il quale propone con il suo giornale, i _consigli di fabbrica_, organismi eletti dai lavoratori che dovevano essere gli ingranaggi del nuovo stato. Gramsci spinge affinché le masse prendano l'Italia, Bordiga crede che debba farlo il partito.

Nel 1919, come alternativa alla destra conservatrice (liberali) e al PSI nasce il **Partito Popolare Italiano** o **PPI** fondato da Don Luigi Sturzo. Il partito vuole un sistema elettorale proporzionale (i liberali avevano paura agevolasse troppo i socialisti). Era un partito di centro, interclassista e aconfessionale. Diventerà poi la Democrazia Cristiana (DC) che dominerà lo scenario politico italiano dal secondo dopoguerra agli anni '90.

### Il movimento fascista
Il 23 marzo 1919 nascono i **Fasci italiani di combattimento** fondati da Benito Mussolini (ex componente di spicco fra i rivoluzionari del PSI ed ex direttore del giornale _Avanti_, espulso dal partito). La posizione iniziale dei fasci di combattimento era **socialista**, con una connotazione **nazionalista**. Puntava ad avere sia l'appoggio degli operai che della borghesia, approfittando delle mancanze del governo. Alle elezioni del 1919 i fasci prendono pochissimi voti, probabilmente per l'idea troppo _border-line_ di Mussolini.

Nel giugno del 1920 **Giovanni Giolitti** diventa di nuovo presidente del consiglio. Giolitti non interviene per sedare le rivolte degli operai e dei contadini, lasciando che andassero scemando (e così fu). La borghesia non si sente però tutelata dal governo e ha paura di una rivoluzione comunista. Con il **Trattato di Rapallo**, firmato da Giolitti, l'Italia acquisisce l'Istria ma rinuncia a Fiume. L'armata guidata da D'Annunzio non vuole rinunciare all'impresa. Il governo manda il reparto di carabinieri di forza regia (fedeli al Re) e scaccia D'Annunzio (avevano paura che l'esercito normale potesse unirsi a D'Annunzio).

Nel frattempo Giolitti tenta di risollevare l'economia italiana: elimina il prezzo politico del pane e aumenta la tassa di successione. Questo provoca malcontento fra i borghesi. Giolitti capisce di non avere più l'appoggio della borghesia e **si dimette**.

La crisi all'interno del PSI diventa sempre più pesante. Il partito si scinde. Nasce il **Partito Comunista Italiano (PCI)** che voleva attuare una vera rivoluzione comunista.

I fasci di combattimento compiono due atti vandalici incendiando un Hotel filoslavo a Trieste e prendendo d'assalto il municipio di Bologna al momento dell'insediamento della giunta socialista. **I fasci abbandonano sempre di più le posizioni socialiste, schierandosi sempre di più a favore della borghesia**. La loro popolarità fra la borghesia aumenta moltissimo. I fasci vogliono risolvere i problemi del paese con la forza. I dirigenti sono quasi tutti ex-militari, che credono nella guerra e nella violenza. I militanti erano molto giovani, affascinati dall'esperienza. Nel 1921 I fasci si organizzano in squadre d'azione nel territorio (**squadrismo**) e mantengono l'ordine con la forza, sedando le rivolte contadine. Per il governo i fasci non rappresentavano un problema, anzi, erano ben visti perché aiutavano a mantenere l'ordine. Il 3 agosto 1921 Mussolini firma il patto di pacificazione con il PSI, per teminare le azioni di squadrismo. Tuttavia non viene ascoltato dai membri del movimento che sconfessarono Mussolini, in quanto obbediscono solo ai **ras**, ovvero i capi delle squadre d'azione locali.

Mussolini completa il suo passaggio a destra fondando, nel novembre del 1921, il **PNF (Partito Nazionale Fascista)** di stampo prettamente conservatore, borghese, antisocialista. Le violenze continuarono senza opposizione fino all'estate del 1922.

Per le elezioni del 1921 Giolitti organizza il _Blocco Nazionale_ ovvero un'alleanza composta da liberali, nazionalisti e alcuni fascisti per cercare di fermare i socialisti e addomesticare i fascisti.

Alcuni socialisti (Turati e Matteotti) si dichiarano favorevoli per allearsi con liberali e cattolici al fine di fermare i fascisti. Gli altri socialisti rifiutano. Turati e Matteotti vengono espulsi e fondano il **Partito Socialista Unitario (PSU)**.

Il 29 ottobre 1922 i fascisti compiono la **marcia su Roma**. Se il governo avesse schierato l'esercito il fascismo sarebbe stato spazzato via. Tuttavia avrebbe significato andare contro al Re (che appoggiava Mussolini). Il governo non interviene e il Re Vittorio Emanuele III conferisce a Mussolini l'incarico di formare un nuovo governo. Il fascismo prende il potere con un modo assolutamente legale. Mussolini vuole mostrare il suo movimento come la parte sana della nazione; volontà di identificazione tra patria e partito fascista. Chi era contro il fascismo, era contro l'Italia. 


Alle elezioni del 1924 gli squadristi intervengono con **brogli e violenza**. Il PNF vince le elezioni (grazie anche al cospicuo premio di maggioranza) **Matteotti** se ne accorge e denuncia tutto in Parlamento; arrestato e ucciso dagli squadristi. Matteotti aveva scoperto anche una maxi-tangente di una azienda americana a Mussolini per vendere tutto a loro il pretrolio italiano. L'opposizione, abbandona la Camera nella speranza che il Re, davanti ad un atto simile, intervenga (**Secessione dell'Aventino**). Il re non interviene. Mussolini e il fascismo hanno il Parlamento tutto per loro. 

Il 3 gennaio 1925 Mussolini ammette in Parlamento alcuni brogli elettorali che secondo lui avevano influenzato poco le elezioni. Si assume la diretta responsabilità dell'accaduto per non far perdere i consensi al partito. Assume la figura di padre di famiglia. Poteva permetterselo, era protetto dal Re.

### Lo Stato fascista
Il fascismo è così al potere da solo. A partire dal 1925 inizia progressivamente a **cancellare tutte le libertà**. Cancellò la divisione dei poteri, attribuì il potrere legislativo al governo (il Parlamento diventa inutile), il governo dipendeva solo dal Sovrano. Il governo assume anche il potere giudiziario e vuole controllare ogni aspetto della vita dello Stato.

Nel novembre 1926 vengono emanate le **leggi fascistissime** che sopprimono tutti i partiti, i Parlamentari che parteciparono all'Aventino vengono dichiarati decaduti, viene istituito un Tribunale Speciale per gli oppositori politici che potevano essere condannati al solo sospetto (**regime di terrore**) e viene ripristinata la pena di morte. 

Viene istituito inoltre il **confino** per gli oppositori e chi non era gradito al regime. Vengono **aboliti gli scioperi** e viene sostituita la figura del sindaco (eletto dai cittadini) con quella del **podestà** (nominato dal governo).

L'11 febbraio 1929 Mussolini stipula i **Patti Lateranensi** (nel Laterano, a Roma) con la Chiesa Cattolica. Lo Stato italiano non è più laico, diventa uno Stato cattolico. Nasce lo Stato della Città del Vaticano. Mussolini si assicura l'appoggio del Papa oltre che del Re.

L'obbiettivo ultimo del fascismo era quello di generare nelle masse il **consenso**: il duce non doveva essere il nuovo zar che guidava un gruppo di pecore docili ma un condottiero alla guida di un popolo che lo segue con fede ed entusiasmo. Creazione di enormi **adunate fasciste** (davano l'impressione di appartenere a qualcosa, rassicurando e confortando i cittadini) e inserimento dell'ideologia fascista in ogni parte della vita dell'uomo. Mussolini non crede nella democrazia. 
Farinacci, segretario del partito, voleva istituire una sorta di diarchia e di suddivisione del potere. Al Duce non andava bene e acquisito ancora più potere, fece dimettere Farinacci.

Avvengono diverse epurazioni all'interno del PNF. Mussolini istituisce i **federali** (rappresentanti del partito a livello provinciale) a cui dovevano obbedienza i prefetti e i podestà.

All'inizio Mussolini veniva visto come un gerarca, poi divenne una figura **carismatica**: prima poteva essere sostituito, ora aveva assunto una coloritura quasi religiosa, tipo Hitler e Stalin.
Appurato ormai che il PNF non aveva più nessun potere decisionale, esso cambiò la propria fisionomia: venne utilizzato come primo strumento di diffusione dell'ideologia ufficiale, di educazione popolare e di promozione del mito infallibile del capo del regime. L'iscrizione al PNF venne aperta a tutti e i pubblici funzionari dovevano essere per forza iscritti. Volontà di fascistizzazione completa dello stato, niente doveva sfuggire al controllo fascista. **Aggregazione della maggior parte dei cittadini**. 

Mussolini aveva la volontà di trasformare l'Italia in una **grande potenza**, il mito era l'antica Roma. Il picco si toccò nel 1936 con la conquista dell'Etiopia e l'elezione a **imperatore** di Vittorio Emanuele III (per tenerselo buono). Mussolini capì che quello era il momento di dare vita all'uomo nuovo fascista, procedendo alla trasformazione degli italiani che era richiesto. Vi era il bisogno di far credere agli italiani di essere superiori: ciò venne fatto con i neri etiopi, considerati oggetti (anche sessuali) i matrimoni misti erano puniti con la carcerazione.
Il 29 giugno 1939 istituì il **reato di lesione del prestigio della razza** in cui gli italiani venivano riconosciuti come superiori rispetto ai nativi e ai meticci.

Nasce anche la problematica della razza; dopo i neri, entrano in gioco anche gli **ebrei** (erano il 0.1% della popolazione). Il razzismo di Mussolini era il razzismo biologico (ovvero quello che sosteneva la presenza di diverse razze umane). Primo provvedimento: esclusione dei docenti ebrei dalle scuole, divieto di iscrizione per gli ebrei nelle scuole statali, segregati in speciali sezioni, intimidazione di lasciare l'Italia.
L'antisemitismo di Mussolini, **NON fu influenzato da Hitler**. le motivazioni sono essenzialmente 2: non sopportava l'autonomia d'azione delle comunità ebraiche e doveva rafforzare il razzismo negli italiani per conseguire il suo scopo.
Il 6 ottobre 1938 il **Gran Consiglio del Fascismo** (assemblea di tutti i più autorevoli dirigenti fascisti) annunciò tutti i provvedimenti che sarebbero stati presi contro gli ebrei.
A valanga, un'infinita serie di provvedimenti colpirono gli ebrei, i quali furono costretti a emigrare o a vivere in condizioni precarie. Non potevano fare niente di niente. **Vittorio Emanuele III firmò senza protestare tutti i decreti**.

Dal punto di vista **economico**, Mussolini decise di ridare valore alla moneta, ponendosi come obiettivo la **quota 90** (90 lire per 1 sterlina), creando non pochi malcontenti, ma permettendo un importazione meno dispendiosa. Inoltre venne applicata una politica protezionistica per far fronte alla mancanza di produzione granaria, che riuscì nel suo intento. In seguito alla crisi in USA, anche l'Italia ne venne pienamente colpita: decisione del Duce fu quella di far intervenire lo stato nell'economia: bonifica dell'agro Pontino, costruzione di autostrade, IMI e IRI. La prima era una banca pubblica con lo scopo di aiutare le aziende in crisi, la seconda rilevava le aziende e ne assumeva la gestione. Tramite esso, lo stato si ritrovò in possesso del 45% delle industrie italiane. Nasce l'economia mista. Tuttavia l'Italia non era pronta ancora militarmente e economicamente. Entrata in guerra, si prostra alla Germania.

# La repubblica di Weimar e il Nazismo

L'11 novembre 1918 la Germania fu costretta a firmare l'armistizio a causa di una sconfitta *sul fronte interno*: a firmare la resa non fu il kaiser, che aveva abidcato pochi giorni prima, ma bensì la neo repubblica che era nata da un'insurrezione popolare dovuta al malcontento comune, la quale era guidata da **Friedrich Ebert**. Tale fatto permise alla propaganda di destra di bollarli come *criminali di novembre*, che avevano *pugnalato alla schiena* la Germania. Ovviamente era una rozza falsificazione della realtà, la quale però riscosse molto successo nell'opinione pubblica.

La prima guerra mondiale lasciò una terribile **eredità di violenza**, una sorta di **assuefazione alla morte**, che portò ad una conseguente *brutalizzazione della politica*. L'avversario politico non era più un soggetto con cui discutere, ma un nemico interno da eliminare. Lo scopo dell'azione politica diventava **l'eliminazione fisica del nemico**, senza scrupoli morali di alcun tipo. La manifestazione più chiara di questa crescente brutalità fu il numero di omicidi politici nel primo dopoguerra: 324 da parte dei gruppi di estrema destra, 22, quelli della sinistra.

All'inizio del XX secolo, il **Partito Socialdemocratico tedesco** era la forza politica più forte in Germania. Tuttavia, allo scoppio della guerra, la maggioranza del partito decise di appoggiare il governo e non boicottare lo sforzo bellico. I dissidenti non riuscivano quindi ad ottenere nessun successo, almeno per il primo periodo: quando infatti gli esiti della guerra erano delineati alcuni movimenti, tra cui la **Lega di Spartaco**, formata da alcuni esponenti radicali del PSD e guidata da **Rosa Luxemburg e Karl Liebknecht**, acquistarono un ruolo importante, divenendo forze motrici decisive alla rivoluzione che, in novembre, avrebbe provocato l'abdicazione del kaiser e l'armistizio.

Il **31 dicembre 1918**, la Lega di Spartaco convocò il proprio congresso nazionale, prendendo diverse decisioni importanti: innanzitutto, gli spartachisti si trasformarono nel **Partito comunista di Germania** (KPD); in secondo luogo, si scelse di non partecipare alle elezioni politiche e di tentare la conquista del potere seguendo l'esempio russo. Tra il **5 e il 6 gennaio 1919** vennero occupati le sedi di alcuni quotidiani berlinesi e della tipografia di Stato che stampava la cartamoneta. Tuttavia, tra **l'8 e il 9 gennaio** l'esercito tedesco e i Corpi Franchi si mobilitarono, distruggendo la sede del Partito Comunista e disperdendo i ribelli.

Il giorno 15 gennaio, Rosa Luxemburg e Karl Liebknecht vennero arrestati e assassinati senza processo, da alcuni reparti dei Corpi Franchi.

(I Freikorps o Corpi Franchi, sono i reparti militari che nel '18 si rifiutarono di gettare le armi e continuarono a combattere contro i nemici della patria. Erano presenti anche molti giovani, animati da sentimenti nazionalisti ma che non avevano potuto partecipare alla guerra. Si concentravano per lo più su comunisti ed ebrei).

Nell'ottobre del 1920 il KPD si fuse con l'ala più radicale del PSD, dando vita al **Partito Comunista unificato di Germania** (**VKPD**). Si trattava del partito comunista più forte di tutta Europa, nonostante cioò, la sua influenza sulla società era ancora limitata, in confronto ai socialdemocratici. I rapporti tra i 2 partiti della sinistra andavano via via incrinandosi, al punto che la Terza Internazionale arrivò a bollare la socialdemocrazia con l'epiteto di **socialfascismo**. I due partiti sempre in guerra tra loro, non furono mai in grado di fronteggiare il nazismo, di cui sottovalutarono la pericolosità.

Nel 1919, a metà gennaio, si tennero le elezioni per l'assemblea costituente, incaricata di stendere la nuova costituzione repubblicana. La stesura fu piuttosto rapida: già nell'agosto dello stesso anno era pressocchè finita. Essa si divideva in 2 parti fondamentali: i *diritti dei cittadini* e i *l'ordinamento dello stato*. Il Parlamento consisteva in una sola camera, eletta a suffragio universale.
**Era la costituzione più avanzata di tutta Europa**. Al presidente erano conferiti ampi poteri, come quello di sciogliere il parlamento e di nominare il cancelliere (primo ministro), poteva emanare leggi e dare ordine alle forze armate.

Nel frattempo, il **18 gennaio 1919** venne indetta una conferenza dei maggiori stati Europei a Versailles, dove si sarebbero decise le sorti della Germania sconfitta: innanzitutto, non venne ammessa alla conferenza, lasciandola impotente a subire il proprio destino. Le condizioni imposte furono:

- Grandi amputazioni territoriali (colonie, Alsazia-Lorena, corridoio di Danzica);

- Limitazioni militari (divieto di possedere armamenti e imposizione di un numero massimo di componenti dell'esercito: 100.000 uomini);

- La Renania avrebbe dovuto subire per 15 anni l'occupazione francese per poi rimanere smilitarizzata;

- Una pesantissima indennità di guerra (132 miliardi di franchi), in quanto considerata colpevole massima della guerra. Suo era il compito di ripagare tutti i danni dovuti alla guerra.

Nel 1923 la Germania chiese di poter ritardare il versamento della propria indennità di quell'anno, ma Francia e Belgio glielo negarono e per risposta, invasero il bacino carbonifero della Ruhr, per prendersi ciò che mancava sotto forma di carbone. Il governo tedesco esortò la popolazione ad uno sciopero generale, durante il quale avrebbe però continuato a pagare gli stipendi: ciò accellerò enormemente un processo di inflazione che già era iniziato da tempo, con una conseguente svalutazione del marco: basta pensare che nel settembre del 1923 un dollaro tedesco veniva quotato 4200 miliardi di marchi! 

I prezzi dei beni di prima necessità salirono alle stelle. Solo in pochi uscirono indenni da questa enorme inflazione; coloro che invece ne furono più danneggiati furono i piccoli risparmiatori (appartenenti al ceto medio) che videro in un attimo spazzato via tutti i loro sforzi.

### Adolf Hitler

Nato a Braunau am Inn nel 1889, Adolf Hitler si trasferì a Vienna all'età di 18 anni per sostenere l'esame di ammissione all'accademia delle Belle Arti, dove però venne respinto 2 volte. Durante il soggiorno a Vienna, Hitler frequentò con regolarità il teatro, e in particolare si avvicinò alle opere di Wagner, che celebrava la spiritualità del popolo tedesco e la grandezza degli eroi germanici. Tramite anche ad una rivista, Hitler si avvicinò a concezioni razziste e antisemite, celebrava la superiorità dell'uomo nordico e sosteneva che solo un simbolo di luce e perfezione, come la **svastica**, fosse idoneo a raffigurarne la grandezza.

Nel 1913 Hitler fuggì a Monaco per evitare il servizio militare, tuttavia, scoppiata la guerra si arruolò nell'esercito tedesco. Ferito, apprese la notizia della resa tedesca mentre era in ospedale. Per un paio d'anni si ritirò a vita privata, avvicinandosi gradualmente alla vita politica solo nel 1919-1920. Durante la guerra, ad Hitler venne affidato il compito di propaganda antibolscevica, grazie al quale scoprì le sue abilità da oratore e con la quale coltivò ancora di più il proprio antisemitismo.

Verso la fine del 1917 a Monaco era nata la **Thule-Gesellschaft**, una società di cospirazione nazionalista e antisemita che aveva assunto la croce uncinata come simbolo. La Thule svolse una grande campagna antisemita, accusando gli ebrei di essere i responsabili della guerra e della disfatta tedesca. Per incarico della Thule nacque anche il **Partito dei lavoratori tedeschi** (**DAP**).

Il 12 settembre 1919 le autorità militari ordinarono ad Hitler di assistere alla riunione della DAP di Monaco. Egli ne rimase affascinato, e decise di iscriversi al partito, divenendo ben presto membro del comitato direttivo. Grazie alle abilità oratorie di Adolf, il 24 febbraio del 1920 si tenne una vera riunione politica dove venne presentato un programma di 25 punti: al suo interno conteneva elementi antisemiti, nazionalisti e socialisti. I punti cardine erano comunque la volontà di sopprimere le dure condizioni imposte dai vincitori e di cancellare lo stato liberale. Da qui, la DAP cambiò il nome in **Partito nazionalsocialista tedesco dei lavoratori** (**NSDAP**), meglio conosciuto come **Partito nazista**.

Il movimento nazista salì alla ribalta per la prima volta nel 1923. Il 9 novembre, Hitler tentò un colpo di stato noto come il **putsch di Monaco**, con l'obiettivo poi di organizzare una marcia su Berlino; fallì miseramente. Hitler venne processato per alto tradimento e condannato a 5 anni di carcere. Proprio in questo periodo scriverà il *Mein Kampf*, l'opera in cui Adolf delinea la propria idea politica e ideologica. In questo libro Hitler attribuisce la colpa della *pugnalata alla schiena* ai marxisti, i quali però secondo lui erano manovrati dagli **ebrei**, i veri nemici della Germania. Il concetto centrale che Hitler esprime nel Mein Kampf è quello del**Bolscevismo giudaico**: i marxisti non sono altro che delle marionette, mosse e animate dagli ebrei, che sfruttano il malcontento operaio per scatenare rivoluzioni, al termine delle quali saliranno al potere.

Hitler era convinto che gli ebrei stessero da secoli tramando segretamente per la conquista del mondo: la loro tattica era quella di distruggere la coesione interna di uno stato tramite il socialismo per poi impadronirsene. Sventare la rivoluzione comunista quindi, significava sventare che la Germania cadesse sotto il dominio giudaico. Hitler ammirò molto anche Mussolini, citandolo più volte nel suo libro, per la radicalità con la quale aveva combattuto il comunismo in Italia. Tuttavia, mentre nel fascismo l'antisemitismo fu una componente alquanto tardiva, nel nazismo fu l'elemento centrale fin dall'inizio.

Alfred Rosenberg, esule del Baltico dopo la rivoluzione russa, fu colui che fece conoscere a Hitler i *protocolli dei savi anziani di Sion*, dai quali Hitler prese ispirazione per i suoi primi discorsi in pubblico. Tuttavia, mentre in Russia l'odio per gli ebrei era di tipo religioso, nella visione hitleriana era fuso con le teorie razziste, secondo le quali esiste una razza, quella **ariana**, che possiederebbe caratteristiche superiori a quelle di tutte le altre e che quindi, avrebbe il diritto di dominarle. Solo l'ariano può portare il nome di *uomo* ed essere considerato il fondatore della cultura umana. L'ebreo invece vuole distruggere ciò che l'ariano produce, servendosi di vari strumenti, tra cui il marxismo. Gli ebrei vengono presentati quindi come esseri demoniaci, che mirano alla conquista del mondo. Per fare ciò si servono di 2 strumenti: da un lato cercano di abbassare il livello della purezza razziale del popolo che vogliono conquistare, dall'altro (in una popolazione priva ormai di ogni qualità) diffondono il marxismo. Ma se ciò fosse accaduto veramente, avrebbe significato l'estinzione della razza umana, ovvero quella ariana.


### Hitler al potere

Alle elezioni del 1928 la NSDAP prende il **2%** dei voti, perché i messaggi di Hitler non arrivavano al popolo, ora che l'economia tedesca si stava risollevando. Le cose cambiarono con la **crisi dell'ottoblre 1929** negli USA. Le conseguenze della crisi si risenterino anche in Germania. La produzione industriale cala, i disoccupati passano da **1.3 mln nel 1929 a 6 mln nel 1932**.

Alle elezioni del 1930 il partito nazista prende più di 6.5 mln di voti e il 18.3%. Era sostenuto principalmente dai disoccupati e dal ceto medio. Nel 1932 arriva a **13.7 mln di voti e il 37.2%**. La sinistra non riuscì ad unirsi contro Hitler.

L'odio per gli ebrei in Germania non era un fenomeno di massa, quindi il motivo che spinse molti tedeschi a votare il parito nazista era la **speranza a cui aggrapparsi per la risurrezione di una patria umiliata e disperata**. Il sistema parlamentare presente a molti tedeschi sembrava inadeguato per difendere l'onore della patria.

Grazie al miglioramento dello stile di vita dei tedeschi sotto la guida di Hitler, fu percepito come il **salvatore della patria riuscendo** a convincere anche i più scettici. Inoltre grazie alle **adunate di massa** e alla propaganda riuscì a contenere l'angoscia di molti cittadini per la crisi. La promessa di Hitler era quella di seguirlo rendendo possibile la nascita del _Terzo Reich_. Il nazismo diventava così più una fede che un'ideologia politica.

Il 10 gennaio 1933 **Adolf Hitler fu nominato cancelliere dal presidente della Repubblica**. Il governo appena nato era un governo di coalizione (c'erano soltanto due ministri della NSDAP). La borghesia e i grandi proprietari terrieri non avevano molto a cuore la democrazia e non erano quindi preoccupati per una possibile distruzione del sistema parlamentare (che Hitler aveva più volte auspicato in passato).

L'occasione per cancellare il Parlamento si presenta con **l'incendio del _Reichstag_** (ovvero il Parlamento, il 27 febbraio 1932). Molto probabilmente l'attentato fu organizzato dagli stessi nazisti, che però diedero la colpa ai comunisti. Il 28 febbraio 1932 Hitler emana un decreto in cui **elimina ogni forma di opposizione allo Stato**. Il partito comunista viene dichiarato fuorilegge. La polizia, sulla base del principio dell'emergenza, avrebbe potuto arrestare chiunque e senza motivo. La polizia poteva inoltre spiare chiunque controllare le telefonate, disperdere le assemblee, sciogliere le associazioni e chiudere i giornali. In un colpo solo vengono calpestati tutti i diritti dell'uomo e del cittadino sanciti dalla Costituzione.

Secono Joseph Goebbels, ministro della propaganda nazista, il nazionalsocialismo voleva dire mettere al centro il popolo rispetto all'individuo. Dover sacrificare l'io per il tutto, dove il tutto è la nazione. Come la bandiera comunista, quella nazista era rossa con una svastica al centro che rappresentava la luminosità e la perfezione della razza ariana. 

La Costituzione non era stata abolita, ma di fatto era stata già scavalcata. Il 23 marzo 1933 Hitler propone una legge al Parlamento che, di fatto, **consegna tutti i poteri nelle mani del governo**. Solo il partito socialdemocratico votò contro. Il 14 luglio 1933 la Germania diventa uno Stato a partito unico, tutte le altre forze politiche vengono sciolte. Il processo di acquisizione del potere da parte di Hitler si concluse il 2 agosto 1934 con la morte del Presidente della Repubblica, Hitler assume così il ruolo di Presidente del Reich. 

L'obiettivo principale di Hitler era quello della **difesa della purezza della razza**. In questo senso veniva dal 1933 imposta la sterilizzazione degli alcolisti e di tutti coloro che avevano malattie ereditarie. In politica estera Hitler era convinto che il popolo avrebbe raggiunto una prosperità duratura solo con la conquista dello _spazio vitale_, ovvero un impero che fosse in grado di fornire ai tedeschi tutti i mezzi necessari (materie prime, alimenti...) per lo sviluppo. Mirava sopratutto ai territori russi abitati da razze inferiori (gli slavi, guidati dai marxisti ebrei). Voleva costruire **un gigantesco impero continentale germanico**.


All'interno della NSDAP alcuni militanti estremisti chiedevano la nazionalizzazione di tutte le imprese. Queste idee erano diffuse sopratutto tra le SA, guidate ra Röhm. Le SA erano il **braccio armato dei nazisti** che serviva per togliere di mezzo gli oppositori. Röhm sognava di trasformare le SA nel nuovo esercito tedesco. Sarebbe stato l'esercito del popolo senza più la casta dei militari aristocratici (_Junker_).

Queste posizioni erano un pericolo per Hitler: Röhm aveva acquisito troppo potere e minava la fiducia del popolo nel nazismo e la fiducia dell'esercito in Hitler. Hitler aveva bisogno dello Stato Maggiore dell'esercito per un'offensiva in URSS. Così, il 30 giugno 1934 Hitler procedette con un'epurazione nel partito nazista, in cui furono uccisi Röhm e molte le SA. Le SA furono disarmate ed eliminate. Questa notte prese il nome di **notte dei lunghi coltelli**.

Da quel momento presero sempre più piede le **SS**. In origine erano le guardie del corpo di Hitler. Dal 1929 erano guidate da **Heinrich Himmler** (il Reichmarschall Smith la saluta) che dal 1934 divenne capo anche della **Gestapo** (la polizia segreta di Stato, che si occupava di reprimere ogni dissenso). Himmler si mise così ad organizzare l'intero sistema dei **campi di concentramento** (costruiti fin dal 1933) dove venivano mandati gli oppositori politici. Dachau era il campo modello, e lì era apposto lo slogan _Arbeit macht frei_ che voleva dire che il lavoro rendeva liberi nel senso che permetteva la crescita della Germania. 

Per essere internati non serviva una condanna, non c'era processo. Era un atto amministrativo e non giudiziario. Poteva essere internata qualsiasi persona che metteva a rischio lo Stato e il popolo. Gli internati potevano essere dei nemici da eliminare ma anche dei tedeschi da rieducare. 

Le categorie di persone che venivano sistematicamente internate erano i **Testimoni di Geova** (non volevano fare il servizio militare), gli **omosessuali**, i **criminali comuni** e gli **asociali** (chi praticava vagabondaggio, alcolisti, prostitute e anche zingari). Gli ebrei non venivano internati in questa prima fase.

I lager tedeschi assunsero un ruolo importante nell'economia tedesca solo a partire dal 1938. Prima non furono usati come forza lavoro a causa dell'alto numero di disoccupati. Per ridurre questo numero Hitler concesse prestiti matrimoniali (per far rinunciare il lavoro alle donne), il 27 giugno 1933 iniziò la costruzione di una grande autostrada (imoegnò molti disoccupati).
Dal gennaio al luglio 1933 la disoccupazione calò di 1 milione di unità. **Nel 1939 si realizzò la piena occupazione**.

C'è quindi un massiccio intervento dello Stato nell'economia e un pesante indebitamento pubblico. La Germania spinge il riarmo e **l'industria bellica** per risollevare l'economia e per la guerra imminente.
La ripresa economica gravò soprattutto sugli operai (erano stati sciolti i sindacati e i salari furono congelati al 1932).

Per preparsi alla guerra Hitler prepare il **piano quadriennale** di cui Göring è il responsabile. Il proposito ufficiale era quello di far fronte alla necessità dell'espansione demografica. In realtà il vero scopo era attrezzare la Germania per la guerra (conquista dello spazio vitale).

Hitler era spinto in ogni cosa che faceva dalla **dottrina della razza**.



# La crisi del 1929 negli Stati Uniti d'America

### I ruggenti anni Venti negli Stati Uniti
I periodi antecedenti alla Prima guerra mondiale in Europa e alla grande depressione negli Stati Uniti vengono visti, a posteriori, come periodi felici, allegri e spensierati se confrontati con il periodo successivo tra le atrocità della guerra e le difficoltà della crisi. Così come i francesi definirono il periodo antecedente alla guerra come _belle époque_ gli USA definirono gli anni Venti come _ruggenti_. Si aveva un grande **entusiasmo** dovuto alla **produzione industriale** e all'introduzione nella società di innovazioni e invenzioni (radio, automobile...). Ci si trova in uno stato di **apparente benessere**. 

Nella società statunitense era diffuso anche un sentimento intollerante e xenofobo (soprattutto verso gli italiani e gli irlandesi, ma più in generale verso ebrei, cattolici e socialisti). Negli anni Venti il **Ku Klux Klan** contava ben 4 milioni di iscritti. Nel 1927 vennero condannati a morte due italiani (Nicola Sacco e Bartolomeo Venzetti) per un omicidio che non avevano commesso. Furono condannati solo perché anarchici e stranieri. 

Dato questo clima di odio, nel 1920 il Congresso emana un provvedimento con cui instaura il **proibizionismo** che vietava la vendita e il consumo di bevande con un tasso alcolemico maggiore dello 0,5%. Il provvedimento portò un **aumento della criminalità** e del **contrabbando**, con il mercato degli alcolici in gran parte nelle mani della **mafia**.

Nonostante questo il grande sviluppo industriale portò ad una notevole crescita economica che permise alle famiglie statunitensi di acquistare **beni di consumo** in grande quantità. Questo portò ad una rapida **saturazione del mercato**. Ormai tutte le famiglie avevano già comprato i beni disponibili sul mercato, la domanda crolla, le aziende faticano a vendere. Per incrementare le vendite nasce la **pubblicità** (con le più grandi tecniche di comunicazione dell'epoca, derivanti dagli studi di psicologia), l'obiettivo è quello di trasformare i cittadini in consumatori. Vengono poi creati i **grandi magazzini** che rendevano i prodotti facilmente reperibili. Infine vengono istituiti i **pagamenti a rate** e le banche emettono **prestiti** ai cittadini per permettergli l'acquisto di un numero di beni sempre maggiore. 

Gli Stati Uniti erano la più grande nazione capitalista del mondo. Poche banche avevano il controllo totale del credito e poche aziende controllavano interi settori dell'economia.

Al fine di incrementare la produzione l'industriale **Henry Ford** applica nelle sue fabbriche la **catena di montaggio**. Ogni operaio si specializza in un'unica fase della produzione che viene divisa in passaggi (il processo prende il nome di **fordismo** o  **taylorismo**). Questo portò all'alienazione degli operai.

### La crisi economica
Il governo Repubblicano per incentivare lo sviluppo economico decide di ridurre al massimo le imposte dirette (le imposte progressive sul reddito), aumentando le **imposte indirette** (sui beni da acquistare). I beni costano dunque di più, a svantaggio dei ceti più poveri (le imposte indirette sono fisse, quelle dirette progressive). Il governo diminuisce inoltre la spesa pubblica annullando programmi di assistenza per i più poveri. Viene incentivato il libero mercato che porterà alla **saturazione** dello stesso. In questo modo la produzione viene spinta al massimo, ma le aziende non riescono più a vendere. 


In questo periodo di fiducia nel sistema economico tanti si lanciano nel **mercato azionario**, spinti dai broker. Il valore effettivo delle aziende stava calando visto che **i prodotti non venivano venduti**, mentre il **valore speculativo (delle azioni) rimaneva stabile**. Sapendo che i valori erano gonfiati, molti iniziarono a vendere le proprie azioni, causando un effetto a catena in cui tutti cercavano di vendere, ma nessuno voleva comprare. Così, il 24 ottobre 1929, avviene il cosiddetto **giovedì nero** in cui si verifica il tracollo totale della borsa. Le banche, essendo tra i principali azionisti, entrano in crisi. I correntisti per paura che le banche falliscano, tolgono i propri soldi dalle banche, portandole così al **fallimento**. Le aziende non potevano più così ricevere prestiti dalle banche e sono costrette a chiudere o a licenziare i dipendenti. **Aumenta la disoccupazione** e diminuisce ancora di più la domanda, aggravando la crisi delle aziende. Nel 1932 si raggiunge quota 13 milioni di disoccupati, molti statunitensi rientrano nella soglia di povertà.

Con la crisi gli Stati Uniti interrompono i prestiti ai Paesi Europei (che erano in crisi per le conseguenze della Prima guerra mondiale). I Paesi che ne risentono di più sono l'Inghilterra e la **Germania** (la crisi verrà utilizzata anche da Hitler). Nel 1932 si tiene la **Conferenza di Losanna** in cui gli Stati Europei prendono atto del fatto che la Germani a sia impossibilitata a pagare l'indennità di guerra (il debito viene condonato).  

Nel 1932 **nuove elezioni** negli Stati Uniti dove viene eletto **Franklin Delano Roosvelt** che attua fin da subito una politica economica basata su una **tassazione progressiva sul reddito** (imposte dirette). Roosvelt si basa sull'economista inglese Maynard Keynes che sosteneva l'impossibilità di un'economia basata sul libero mercato (andava dunque regolamentato per evitare monopoli). La politica di Roosvelt prese il nome di **New Deal**. Decise di svalutare il dollaro abbandonando la _parità aurea_, in questo modo i prodotti americani venivano venduti ad un prezzo minore all'estero. Decise di instaurare una serie di sussidi, in particolar modo verso gli agricoltori cercando di non far abbassare troppo il prezzo dei prodotti agricoli. Per combattere la **disoccupazione** finanzia una serie di grandi opere pubbliche che assorbissero manodopera. Nasce così il concetto di _Welfare State_, ovvero di uno Stato che fornisce servizi per il benessere dei cittadini (sanità pubblica, sistema pensionistico...). Gli Stati Uniti iniziarono così una lenta e graduale ripresa. L'economia si rilanciò definitivamente Seconda guerra mondiale.